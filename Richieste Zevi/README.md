Noi siamo gli e le abitanti di Porto Fluviale Occupato, 53 famiglie in emergenza abitativa e 6 laboratori aperti alla città. Siamo il Coordinamento Cittadino di Lotta per la Casa.

Da molto tempo abbiamo avviato la lotta per recupero edilizio della nostra casa e dal 2021 abbiamo iniziato a lavorare a strettissimo contatto con le tre Università di Roma e altre istituzioni per la riuscita di questo sogno.

Siamo sempre stati presenti, attivi ed essenziali durante le fasi decisionali programmatiche e progettuali del progetto presentato per il bando PINQuA.

Pretendiamo quindi un dialogo su i seguenti punti, molti già specificati e fondamentali per progetto consegnato al ministero e vincitore.

Inoltre pretendiamo che tutto il processo futuro sia visto con le lenti dell’economia circolare, collaborativa e sostenibile.

Bando speciale: Il riconoscimento dello stato di emergenza abitativa e la conseguente attribuzione di una residenza di taglia adeguata ad ogni nucleo familiare all'interno dello stock conseguente al progetto di recupero.

Turnazione: Durante il cantiere e' necessario un presidio di abitanti all'interno di Porto Fluviale: il progetto deve funzionare per fasi. Eventuali nuclei devono essere temporaneamente spostati in degli alloggi adeguati e nel territorio per assicurare la continuità scolastica e lavorativa.
Deve essere assicurata la continuità progettuale dei laboratori presenti.

Deve essere accordata la modalità di funzionamento della governace interna dei residenti, laboratori e il loro rapporto con l'amministrazione pubblica.


Progettazione innovativa: 

Materiali buoni per gli esseri viventi e durevoli. 

NZEB: Edificio a energia quasi zero; Parco solare sul terrazzo con informazioni su sostenibilità nell’atrio, recupero acqua piovana (terrazze e pensiline) per scarico WC e irrigazione, impianto geotermico (sfruttare il calore naturale del sottosuolo per il riscaldamento/raffrescamento degli edifici).

Progetto edilizio (as built) disponibile e OPEN SOURCE per facilitare manutenzione futura e sostituzioni.

Manutenzione impianti privati e comuni smart e collegata a ente che se ne occupa.

Infissi che rispecchiano il disegno originale, antirumore (sopratutto verso strade carrabili e ferrovia)
Pareti alle quali poter appendere scaffali.

Al piano terra: bagni genderless, accessibili, facili da pulire e mantenere

Gestione dei rifiuti intelligente prima-durante-dopo il cantiere

Riutilizzare il più possibile i materiali, sanitari, impianti tecnologici per donarli ad altre realtà che hanno la necessità.
